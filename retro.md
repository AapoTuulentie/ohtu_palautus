## Retrospektiivisuunnitelmat
#### Start, Stop, Continue, More of, Less of Wheel

Start, Stop, Continue, More of, Less of Wheel on "pyörä" jonka avulla tiimi antaa palautetta toisilleen. Pyörä koostuu viidestä kategoriasta. Retrospektiivissä tiimiläinen pyörittää pyörää ja vastaa saamansa kategorian mukaan. Kategorioita ovat:
**Start** - Mitä uutta tiimin kannattaa tehdä?
**Stop** - Mitä tiimin kannattaa lopettaa?
**Continue** - Minkä tekemistä kannattaa jatkaa?
**More of** - Mitä kannattaa tehdä enemmän?
**Less of** - Mitä kannattaa tehdä vähemmän?
Ryhmä keskustelee vastauksista keskenään 10-25 minuuttia. Tarkoituksena on keskustella vapaasti ja saada rakentavia kommenteja ryhmän työskentelyyn liittyen.

#### Glad, Sad, Mad

Glad, Sad, Mad - suunnitelmassa tiimi keskustelee sprintin aikana huomatuista ongelmista ja havainnoista, ja luokittelee ne kolmeen kategoriaan: Glad, Sad ja Mad.
Alussa osallistujat kirjoittavat lapuille havaintojaan, hyviä tai huonoja, noin 10-15 minuutin ajan. Sen jälkeen laput laitetaan taululle ja luokitellaan kategorioihin, joka kestää noin 10-15 minuuttia. Seuraavaksi osallistujat äänestävät lapuista ne, joista he haluavat keskustella. Tämä kestää maksimissaan noin 10 minuuttia.
Lopuksi yksi osallistujista, yleensä scrum master, johtaa keskustelua, jossa käydään kaikki laput läpi alkaen siitä, jolla on eniten ääniä. Tarkoituksena on löytää asioita, joita voidaan tehdä eri tavalla seuraavassa sprintissä. Koko keskustelu kestää maksimissaan tunnin.


